<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;ऋचः on संस्कारे विश्वासटिप्पणयः</title>
    <link>https://vvasuki.github.io/saMskAra/mantraH/misc-devas/Rk/</link>
    <description>Recent content in &#43;ऋचः on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/mantraH/misc-devas/Rk/index.xml" rel="self" type="application/rss+xml" />
    
    
    <item>
      <title>अग्निरायुष्मान्</title>
      <link>https://vvasuki.github.io/saMskAra/mantraH/misc-devas/Rk/agnirAyuShmAn/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/agnirAyuShmAn/</guid>
      <description>अ॒ग्निरायु॑ष्मा॒न्त्, स वन॒स्पति॑भि॒रायु॑ष्मा॒न्, तेन॒ त्वाऽऽयु॒षाऽऽयु॑ष्मन्तं करोमि॒ ।
सोम॒ आयु॑ष्मा॒न्त्, स ओष॑धीभि॒रायु॑ष्मा॒न्तेन॒ …।
य॒ज्ञ आयु॑ष्मा॒न्त्, स दक्षि॑णाभि॒रायु॑ष्मा॒न्तेन॒ …।
ब्रह्मायु॑ष्मत् तद्, ब्रा॑ह्म॒णैरायु॑ष्म॒त्तेन॒ …।
दे॒वा आयु॑ष्मंत॒स्, ते॑ऽमृते॒नायु॑ष्मं॒तस्तेन॒ …।</description>
    </item>
    
    <item>
      <title>अग्नेर्मन्वे</title>
      <link>https://vvasuki.github.io/saMskAra/mantraH/misc-devas/Rk/mRgAram/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/mRgAram/</guid>
      <description>अग्निः अ॒ग्नेर्म॑न्वे प्रथ॒मस्य॒ प्रचे॑तसो॒
यं पाञ्च॑जन्यं +++(=पञ्चभ्यो जनेभ्यो हितं)+++ ब॒हव॑स्समि॒न्धते॑।
विश्व॑स्यां वि॒शि प्र॑विविशि॒वाꣳस॑म् ईमहे॒
स नो मुञ्च॒त्वꣳह॑सः ॥
यस्ये॒दं प्रा॒णन् नि॑मि॒षद्+++(=?)+++ यद् एज॑ति॒ +++(=कम्पते)+++
यस्य॑ जा॒तं जन॑मानं च॒ केव॑लम् +++(जगत्)+++।
स्तौम्य॒ग्निं ना॑थि॒तो +++(=फलयाच्ञावान्)+++ जो॑हवीमि॒
स नो॑ मुञ्च॒त्वꣳह॑सः ॥
इन्द्रः इन्द्र॑स्य मन्ये प्रथ॒मस्य॒ प्रचे॑तसो वृत्र॒घ्नः
स्तोमा॒ +++(=स्तोत्राणि)+++ उप॒ मामु॒पागुः॑+++(=प्राप्ताः)+++।
यो दा॒शुषः॑ सु॒कृतो॒ हव॒मुप॒ गन्ता॒
स नो॑ मुञ्च॒त्वꣳह॑सः ॥
यः सं॑ग्रा॒मं नय॑ति॒ संव॒शी यु॒धे
यः पु॒ष्टानि॑ सꣳसृ॒जति॑ त्र॒याणि॑ +++(गावश्वपुरुषाः)+++।
स्तौमीन्द्रं॑ नाथि॒तो जो॑हवीमि॒</description>
    </item>
    
    <item>
      <title>इममग्न आयुषे</title>
      <link>https://vvasuki.github.io/saMskAra/mantraH/misc-devas/Rk/imam_agna_AyuShe/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/imam_agna_AyuShe/</guid>
      <description>इ॒मम् अ॑ग्न॒ आयु॑षे॒ वर्च॑से कृधि
ति॒ग्मम् ओजो॑ वरुण॒ सꣳशि॑शाधि ।
मा॒तेवा᳚स्मा अदिते॒ शर्म॑ यच्छ॒
विश्वे॑ देवा॒ जर॑दष्टि॒र् यथाऽस॑त् +++(जनः)+++।।</description>
    </item>
    
    <item>
      <title>ओषधि-सूक्तम्</title>
      <link>https://vvasuki.github.io/saMskAra/mantraH/misc-devas/Rk/oShadhi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/oShadhi/</guid>
      <description>ऋषी भिषगाथर्वणः ॥ देवता ओषधीस्तुतिः , ओषधिसमुह
छन्द १ २ ४-७ ११ १७ अनुष्टुप्, ३ ९ १२ २२ २३ निचृदनुष्टुप्,
८ १० १३-१६ १८-२१ विराडनुष्टुप् ॥ स्वर गान्धारः ॥
या ओष॑धीः॒ पूर्वा॑ जा॒ता दे॒वेभ्य॑स् त्रियु॒गं पु॒रा ।
मनै॒ नु ब॒भ्रूणा॑म॒हं श॒तं धामा॑नि स॒प्त च॑ ॥ १०.०९७.०१
श॒तं वो॑ अम्ब॒ धामा॑नि स॒हस्र॑मु॒त वो॒ रुहः॑ ।
अधा॑ शतक्रत्वो यू॒यमि॒मं मे॑ अग॒दं कृ॑त ॥ १०.०९७.०२
ओष॑धीः॒ प्रति॑ मोदध्वं॒ पुष्प॑वतीः प्र॒सूव॑रीः ।
अश्वा॑ इव स॒जित्व॑रीर्वी॒रुधः॑ पारयि॒ष्ण्वः॑ ॥ १०.</description>
    </item>
    
    <item>
      <title>कूष्माण्डहोममन्त्राः</title>
      <link>https://vvasuki.github.io/saMskAra/mantraH/misc-devas/Rk/kUShmANDa/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/kUShmANDa/</guid>
      <description>यद्दे॑वा देव॒हेळ॑न॒न्देवा॑सश्चकृ॒मा व॒यम् । आदि॑त्या॒स्तस्मा॑न्मा मुञ्चत॒र्तस्य॒र्तेन॒ मामि॒त ।।
देवा॑ जीवनका॒म्या यद्वा॒चाऽनृ॑तमूदि॒म । तस्मा॑न्न इ॒ह मु॑ञ्चत॒ विश्वे॑ देवास्स॒जोष॑सः ॥
ऋ॒तेन॑ द्यावापृथिवी ऋ॒तेन॒ त्वꣳ स॑रस्वति । कृ॒तान्नः॑ पा॒ह्येन॑सो॒ यत्किञ्चानृ॑तमूदि॒म ॥
इ॒न्द्रा॒ग्नी मि॒त्रावरु॑णौ॒ सोमो॑ धा॒ता बृह॒स्पतिः॑ । ते नो॑ मुञ्च॒न्त्वेन॑सो॒ यद॒न्यकृ॑तमारि॒म ॥
स॒जा॒त॒श॒ꣳ॒सादु॒त जा॑मिश॒ꣳ॒साज्ज्याय॑स॒श्शꣳसा॑दु॒त वा॒ कनी॑यसः । अना॑धृष्टन्दे॒वकृ॑त॒य्यँदेन॒स्तस्मा॒त्त्वम॒स्माञ्जा॑तवेदो मुमुग्धि ॥
यद्वा॒चा यन्मन॑सा बा॒हुभ्या॑मू॒रुभ्या॑मष्ठी॒वद्भ्याꣳ॑ शि॒श्नैर्यदनृ॑तञ्चकृ॒मा व॒यम् । अ॒ग्निर्मा॒ तस्मा॒देन॑सो॒ गार्ह॑पत्यः॒ प्रमु॑ञ्चतु चकृ॒म यानि॑ दुष्कृ॒ता ॥
येन॑ त्रि॒तो अ॑र्ण॒वान्नि॑र्ब॒भूव॒ येन॒ सूर्य॒न्तम॑सो निर्मु॒मोच॑ । येनेन्द्रो॒ विश्वा॒ अज॑हा॒दरा॑ती॒स्तेना॒हञ्ज्योति॑षा॒ ज्योति॑रानशा॒न आ॑क्षि ॥</description>
    </item>
    
    <item>
      <title>दधिक्राव्णो</title>
      <link>https://vvasuki.github.io/saMskAra/mantraH/misc-devas/Rk/dadhikrAvNo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/dadhikrAvNo/</guid>
      <description>द॒धि॒क्राव्ण्णो॑ अकारिषं
जि॒ष्णोर् अश्व॑स्य वा॒जिनः॑ ।
सु॒र॒भि नो॒ मुखा॑ कर॒त्
प्र ण॒ आयूँ॑षि तारिषत् ।</description>
    </item>
    
    <item>
      <title>नमो ब्रह्मणे</title>
      <link>https://vvasuki.github.io/saMskAra/mantraH/misc-devas/Rk/namo_brahmaNe/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/namo_brahmaNe/</guid>
      <description>नमो॒ ब्रह्म॑णे॒+++(=वेदाय)+++, नमो॑ अस्त्व॒ग्नये॒
नमः॑ पृथि॒व्यै, नम॒ ओष॑धीभ्यः ।
नमो॑ वा॒चे, नमो॑ वा॒चस्पत॑ये॒,
नमो॒ विष्ण॑वे बृह॒ते क॑रोमि ॥
ॐ शान्तिः॒ शान्तिः॒ शान्तिः॒ ॥</description>
    </item>
    
    <item>
      <title>नमो ऽस्तु सर्पेभ्यः</title>
      <link>https://vvasuki.github.io/saMskAra/mantraH/misc-devas/Rk/namo_astu_sarpebhyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/namo_astu_sarpebhyaH/</guid>
      <description>हरदत्तो ऽत्र।
नमो॑ अस्तु स॒र्पेभ्यो॒ ये के च॑ पृथि॒वीमनु॑ ।
ये अ॒न्तरि॑क्षे॒ ये दि॒वि तेभ्यः॑ स॒र्पेभ्यो॒ नमः॑ ॥
ये॑ऽदो रो॑चने दि॒वो ये वा॒ सूर्य॑स्य र॒श्मिषु॑ ।
येषा॑म॒प्सु सदः॑ कृ॒मं तेभ्यः॑ स॒र्पेभ्यो॒ नमः॑ ॥
या इष॑वो यातु॒धाना॑नां॒ ये वा॒ वन॒स्पती॒ꣳ॒रनु॑ ।
ये वा॑ऽव॒टेषु॒ शेर॑ते॒ तेभ्यः॑ स॒र्पेभ्यो॒ नमः॑ ॥</description>
    </item>
    
    <item>
      <title>पश्येम शरदः</title>
      <link>https://vvasuki.github.io/saMskAra/mantraH/misc-devas/Rk/pashyema_sharadaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/pashyema_sharadaH/</guid>
      <description>पश्ये॑म श॒रद॑श् श॒तं
जीवे॑म श॒रद॑श् श॒तं
नन्दा॑म श॒रद॑श् श॒तं
मोदा॑म श॒रद॑श् श॒तं
भवा॑म श॒रद॑श् श॒तꣳ
शृ॒णवा॑म श॒रद॑श् श॒तं
प्रब्र॑वाम श॒रद॑श् श॒तम्
अजी॑ताः स्याम श॒रद॑श् श॒तं
ज्योक्+++(=दीर्घकालं)+++ च॒ सूर्य॑न् दृ॒शे ।</description>
    </item>
    
    <item>
      <title>पृथिवी शान्तिः</title>
      <link>https://vvasuki.github.io/saMskAra/mantraH/misc-devas/Rk/pRthivI_shAntiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/pRthivI_shAntiH/</guid>
      <description> पृ॒थि॒वी शान्ति॑र् अ॒न्तरि॑क्षँ॒ शान्ति॒र् द्यौश् शान्ति॒र्। दिश॒श् शान्ति॑र् अवान्तरदि॒शश् शान्ति॑र् अ॒ग्निश् शान्ति॑र् वा॒युश् शान्ति॑र् आदि॒त्यश् शान्ति॑श्  च॒न्द्रमा॒श् शान्ति॒र् नक्ष॑त्राणि॒ शान्ति॒र्   आप॒श् शान्ति॒र् ओष॑धय॒श् शान्ति॒र् वन॒स्पत॑य॒श् शान्ति॒र् गौश् शान्ति॑र् अ॒जा शान्ति॒र् अश्व॒श् शान्तिः॒ पुरु॑ष॒श् शान्ति॒र् ब्रह्म॒ शान्ति॑र् ब्राह्म॒णश् शान्ति॒श् शान्ति॑रे॒व शान्ति॒श् शान्ति॑र् मे अस्तु॒ शान्तिः॑ ।  </description>
    </item>
    
    <item>
      <title>मेधान्ते देवः</title>
      <link>https://vvasuki.github.io/saMskAra/mantraH/misc-devas/Rk/medhAn_te_devas/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/medhAn_te_devas/</guid>
      <description>मे॒धान्ते॑ दे॒वस्स॑वि॒ता मे॒धान्दे॒वी सर॑स्वती ।
मे॒धान्ते॑ अ॒श्विनौ॑ दे॒वावाध॑त्तां॒ पुष्क॑रस्रजा ।
त्वयि॑ मे॒धां त्वयि॑ प्र॒जां त्वय्य॒ग्निस्तेजो॑ दधातु ।
त्वयि॑ मे॒धां त्वयि॑ प्र॒जां त्वयीन्द्र॑ इन्द्रि॒यं द॑धातु ।
त्वयि॑ मे॒धां त्वयि॑ प्र॒जां त्वयि॒ सूर्यो॒ भ्राजो॑ दधातु ।
मयि॑ मे॒धां मयि॑ प्र॒जां मय्य॒ग्निस्तेजो॑ दधातु
मयि॑ मे॒धां मयि॑ प्र॒जां मयीन्द्र॑ इन्द्रि॒य॑म् दधातु
मयि॑ मे॒धां मयि॑ प्र॒जां मयि॒ सूर्यो॒ भ्राजो॑ दधातु॥</description>
    </item>
    
    <item>
      <title>शञ्च मे</title>
      <link>https://vvasuki.github.io/saMskAra/mantraH/misc-devas/Rk/shan_cha_me/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/shan_cha_me/</guid>
      <description>शञ्च॑ मे॒ मय॑श्च मे
प्रि॒यञ्च॑ मेऽनुका॒मश्च॑ मे॒ काम॑श्च मे
सौमन॒सश्च॑ मे
भ॒द्रञ्च॑ मे॒ श्रेय॑श्च मे॒ वस्य॑श्च मे॒ यश॑श्च मे॒ भग॑श्च मे॒ द्रवि॑णञ्च मे
य॒न्ता च॑ मे ध॒र्ता च॑ मे॒
ख्षेम॑श्च मे॒ धृति॑श्च मे॒
विश्व॑ञ्च मे॒ मह॑श्च मे
सँ॒व्विच्च॑ मे॒ ज्ञात्र॑ञ्च मे॒
सूश्च॑ मे प्र॒सूश्च॑ मे॒
सीर॑ञ्+++(??)+++ च मे ल॒यश्च॑ म ऋ॒तञ्च॑ मे॒
ऽमृत॑ञ्च मेऽय॒ख्ष्मञ्च॒ मेऽना॑मयच्+++(??)+++ च मे जी॒वातु॑श्च मे दीर्घायु॒त्वञ्च॑
मेऽनमि॒त्रञ्च॒ मेऽभ॑यञ्च मे
सु॒गञ्च॑ मे॒ शय॑नञ्च मे
सू॒षा च॑ मे सु॒दिन॑ञ्च मे ॥</description>
    </item>
    
    <item>
      <title>सूर्यश्च मा</title>
      <link>https://vvasuki.github.io/saMskAra/mantraH/misc-devas/Rk/sUryashcha_mA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/mantraH/misc-devas/Rk/sUryashcha_mA/</guid>
      <description>+++(अत्रारण्यकोक्त-वाक्यस्वरः। विस्तारो ऽत्र ।)+++
सूर्यश्च मा मन्युश्च मन्युपतयश्च मन्यु॑कृते॒भ्यः।
पापेभ्यो॑ रक्ष॒न्ताम् ।
यद् रात्रिया पाप॑म् अका॒र्षम्।
मनसा वाचा॑ हस्ता॒भ्याम् ।
पद्भ्यामुदरे॑ण शि॒श्ञा ।
रात्रि॒स्तद॑वलु॒म्पतु ।
यत्किञ्च॑ दुरि॒तं मयि॑ ।
इदमहं माम् अमृ॑तयो॒नौ ।
सूर्ये ज्योतिषि जुहो॑मि स्वा॒हा । (40)</description>
    </item>
    
  </channel>
</rss>